68

Mira hic res narratur: sponte ad Piraeum imperium navis
transire propter Telemachi absentiam. Nam ad Piraeum, quan·
doquidem eius fuerunt ultima verba, referenda sunt ista ὧς
Percote, neque Telemachus esse potest ille de quo legimus:

ἐπὶ νηὸς ἔβη, ἐκέλευσε δ’ ἑταίρους
αὐτούς τ’ ἀμβαίνειν κτὲ.

Telemachus enim convenienter rei, quam in animo habebat,
ipse in terra remanens comites sic modo (503 sq.) est allocutus:

ὗμες μὲν νῦν frictod' ἐλαύνετε νῆα μέλαιναν,

αὐτὰρ ἐγὼν ἀγροὺς ἐπιόψομαι ἠδὲ βοτῆρας.

Dixerit aliquis tamen et Telemachum conscendisse navem,
· unde ἀπ’ ἰκριόφιν (vs. 552) hastam sumeret. At facere illud
fortasse potuit in litore stans; non enim, ut opinor, admodum
altum latumve fuit navigium: praeterea non legimus eum de
'nave descendisse priusquam comites ἀνέωσαν. Sed, ut iam
dicebam, totus locus aer-557 ineptissimus est, additusque
ab eo videtur qui illo Piraei responso apte claudi librum non
putaret. Nihil tamen desiderat lector prudens ubi Telemachi
ad comites verba (503 sq.) audivit, et praeterea bene Theo-
clymeno prospectum cognovit. Ea quae usque ad Telemachi
in Eumaei stabulum adventum (ιι 4) intercedunt nullo negotio
cogitando supplet.

 

