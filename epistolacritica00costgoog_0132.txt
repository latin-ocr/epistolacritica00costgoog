123

Versu 484 νέεσθαι veniendi sensu positum esse allato
σ 186 monetis; recte, nam vs 496 Euryclea dicitur abire

ἀγγελέουσα γυναιξὶ καὶ ὀτρυνέουσα νέεσθαι.

Sed quid nunc est κατὰ dopo? An per totas aedes illae
mulieres sparsae erant iungendoque inter se πάσας et κατὰ
σῶμα hoc sensu: „omnes mulieres, quae sunt aliae in aliis
aedium partibus''? Dixeris propter vs. 495 sq:

γρῆυς δ’ αὖτ’ ἀντέβη διὰ δώματα κάλ’ Ὀδυσῆος
ἀγγελέουσα γυναιξὶ κτὲ.

At illic statim sequitur:

497 αἳ δ’ ἴσαν ἐκ μεγάροιο δάος μετὰ χερσὶν ἔχουσαι.

Non ex diversis ergo partibus aedium veniunt sed ex
eodem omnes conclavi. Non video quomodo haec inter se
reconciliari possint, lubenterque Kirchoffio obtempero totum
illum versum 497 delenti. Accedit enim quod satis dure illi
hic adiicitur:

αἳ μὲν ἄρ’ ἀμφεχέοντο καὶ ἠσπάζοντ’ Ὀδυσῆα
quodque inepte tamquam in pompa singulae facem tenent.

494 Igne sibi et sulphure ab Euryclea allato Ulysses: Ἴ
εὖ ἕθεείωσεν μέγαρον καὶ δῶμα καὶ αὐδήν.
innotatis: „conclave (in quo strages procorum facta esti
totasque aedes atque aulam. Incipit ab ipso qui caede pol-
lutus est loco, deinde totam suam domum lustrat.” Neque
credo aliter illa vocabula intelligi posse. Sed si ipse totam
domurn Ulysses lustrat, cur praeterea anum Eurycleam
totam percurrere domum cogit ad ancillas vocandas? Quidni
ipse illud παριών facit? Non esse illud regiae dignitatis si
quis dicat, equidem respondeam absurdius tamen esse solem-
niter per praeconem ad se arcessere homines, ad quos vixdum
dimisso praecone ipse sis iturus. Deinde ancillae illae vs 498
sq. Ulyssem tamquam nunc primurn visum salutant. Ergone

lustrantem videre se dissimulaverunt?

 

